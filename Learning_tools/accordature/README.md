# Storia delle Accordature

Le accordature hanno un ruolo fondamentale nella musica, influenzando profondamente la sonorità e l'interpretazione dei brani. Ogni sistema di accordatura si basa su principi matematici e fisici che determinano le frequenze delle note e, di conseguenza, l'armonia e il timbro degli strumenti. <br><br>
L'accordatura si riferisce alla regolazione delle frequenze delle corde di uno strumento musicale per ottenere un determinato insieme di note. Questo processo è essenziale per garantire che lo strumento suoni correttamente e armoniosamente. Le corde di uno strumento, come una chitarra o un pianoforte, vengono tensionate o allentate per raggiungere le frequenze desiderate. Ogni nota corrisponde a una specifica frequenza, e l'accordatura stabilisce i rapporti tra queste frequenze.<br> <br>
La [frequenza](https://giuseppebergamino.github.io/Home/Learning_tools/Worked_examples/we_frequenza/) di una corda (a parità di materiale e spessore) dipende dalla sua lunghezza. Maggiore è la lunghezza di una corda, minore sarà la sua frequenza e viceversa. Sperimenta questo concetto con lo strumento interattivo che trovi qui:
<br><br>
[Esempio interattivo in realtà aumentata](https://editor.p5js.org/Berg_/full/fac12HIMP)

La scelta di un particolare sistema di accordatura può esaltare o attenuare determinate [armoniche](https://musiclab.chromeexperiments.com/Harmonics/=), cambiando il carattere e l'atmosfera di un brano. Le diverse epoche e stili musicali hanno utilizzato accordature specifiche, che hanno influenzato la composizione e l'esecuzione, riflettendo l'evoluzione storica, culturale e tecnica della musica. <br>
Se sei in dubbio su alcuni dei termini musicali che leggerai in questa pagina, visita la sezione degli [esempi interattivi](https://giuseppebergamino.github.io/Home/Learning_tools/Worked_examples/)


# Le Origini

## Accordatura Pitagorica
Pitagora](https://it.wikipedia.org/wiki/Pitagora) è un famoso matematico e filosofo greco vissuto intorno al 500 a.C.<br> Durante i suoi studi sulla bellezza dei numeri e delle proporzioni si accorse che facendo vibrare una corda secondo una certa logica matematica, questa riusciva a produrre suoni più o meno piacevoli all'ascolto.
<br>
Prova anche tu quello che ha sperimentato Pitagora grazie a questo esempio interattivo! <br>
<iframe src="https://musiclab.chromeexperiments.com/Strings/" style = "height: 400px; width: 100%; border: none;"></iframe>

La scala pitagorica è quindi un sistema musicale che deriva dalla precisa suddivisione matematica della lunghezza di una corda che vibra, generando intervalli di frequenza basati sulla proporzione matematica nota come rapporto pitagorico. 

### Il rapporto pitagorico 

Il rapporto pitagorico è definito come il rapporto tra le frequenze di due suoni che formano un intervallo di quinta perfetta ([Tetraktys](https://it.wikipedia.org/wiki/Tetraktys)). L'intervallo di quinta perfetta corrisponde a una proporzione di 3:2 nelle frequenze. Questo significa che se una nota (LA) ha una frequenza di 440 Hz, la nota successiva (MI), che forma una quinta perfetta con LA, avrà una frequenza di 660 Hz (440 Hz * 3:2).

### Accordatura di Quinte
La scala pitagorica è costruita iterativamente utilizzando solo intervalli di quinte perfette, mantenendo il rapporto 3:2 per ciascun passaggio. Ad esempio, se partiamo con una tonica e calcoliamo la nota successiva tramite una quinta pitagorica, la frequenza risultante può non corrispondere esattamente a quella di una nota equivalente nella scala temperata occidentale.

### Compensazione per l'Ottava
Dato che l'intervallo di quinta pitagorica non ritorna esattamente alla nota di partenza dopo dodici intervalli, come succede nell'ottava, la scala pitagorica può produrre note che differiscono da quelle della scala temperata. Per risolvere questo problema, i musicisti pitagorici potrebbero aver scelto di utilizzare intervalli di quinta e quarte in modo compensativo. Questo problema è noto come il [lupo pitagorico](http://www.giorgiopacchioni.com/Doppio/vecchi/tempera.html).<br><br>
**Esercizio:** Armati di foglio, penna e calcolatrice e prova anche tu a costruire una scala pitagorica partendo dalla nota LA (440 Hz), moltiplicala per 3:2 (ottieni la quinta) e riporta il risultato nell'otava che stiamo utilizzando. Itera il processo per ogni nota che trovi fino ad arrivare al LA successivo. la fisica acustica ci suggerisce che il LA successivo (più acuto) deve avere frequenza doppia rispetto alla nota di partenza (880 Hz). Succede anche nella scala pitagorica? <br><br>
Metre svolgi l'esercizio puoi ascoltorare questi brani composti grazie alla scala pitagorica:

<iframe width="100%" height="166" src="https://www.youtube.com/embed/JxNgd-kn5go?si=b-28rh8gxxyLkyvb" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

<iframe width="100%" height="166" src="https://www.youtube.com/embed/hq-SrgV7_Ow?si=S1lKoIhS6LPas49s" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>


Nonostante i problemi musicali e la sua scarsa versalitilità, questo sistema di accordatura rimase in uso per circa 2000 anni! Fu largamente sfruttato durante il Medioevo e all'inizio del Rinascimento.

## Accordatura Naturale
L'accordatura naturale deriva dalle armoniche naturali o dalle relazioni armoniche presenti nei suoni prodotti da oggetti fisici come corde vibranti, tubi d'aria, e così via. Queste relazioni sono intrinsecamente legate alle leggi della fisica acustica e rappresentano un fondamento naturale per la percezione musicale umana. <br>
Gioca con le armoniche naturali! 
<iframe src="https://musiclab.chromeexperiments.com/Harmonics/" style = "height: 400px; width: 100%; border: none;"></iframe>
<br>
La differenza principale rispetto al sistema di Pitagora è che il matematico greco costruiva la sua scala sfruttando solo l'intervallo di quinta (rapporto di 3:2), mentre l'accordatura naturale utilizza molti più rapporti matematici come: 2:1 (ottava), 3:2 (quinta perfetta), 4:3 (quarta perfetta), e così via. Questi intervalli sono comunque percepiti come consonanti e molto armoniosi dall'orecchio umano. Cionostante ci sono ancora molte limitazioni legate al cambio di tonalità.

**Esercizio:** Armati di foglio, penna e calcolatrice e prova anche tu a costruire una scala naturale partendo dalla nota LA (440 Hz). Moltiplica questa frequenza per i valori **9:8, 5:4, 4:3, 3:2, 5:3, 15:8, 2:1** <br><br>
**Ci sono differenze o similitudini rispetto alla scala pitagorica?** <br><br>
Partiamo ora dalla nota DO (usa la frequenza calcolata prima con il rapporto 4:3), ci aspettiamo che le note che ricaviamo abbiano la stessa frequenza di quelle già trovate prima. Confermi? <br>

Ascolta un brano di musica elettronica composto sfruttando le frequenza della scala naturale.
<iframe width="100%" height="166" src="https://www.youtube.com/embed/CCyuLbMPErM?si=uRVmhyOwxzQTpciT" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

<br>

# L'Evoluzione del Sistema

## Accordatura Zarliniana

[Gioseffo Zarlino](https://it.wikipedia.org/wiki/Gioseffo_Zarlino) è stato un compositore e teorico musicale del [Rinascimento](https://it.wikipedia.org/wiki/Rinascimento). Con il suo [Istitutioni Harmoniche](https://it.wikipedia.org/wiki/Istitutioni_Harmoniche) propose un [temperamento](https://it.wikipedia.org/wiki/Temperamento_(musica)) che cercava di risolvere i problemi dell'accordatura pitagorica e naturale. **Non solo!** Gli viene attribuita l'invenzione della moderna armonia tonale, basata sui modi maggiore e minore. <br>

Il temperamento zarliniano divide l'ottava in un numero molto grande di intervalli da 19 fino a 31! Oggi li chiameremo [microtoni](https://it.wikipedia.org/wiki/Musica_microtonale). <br>
Questi intervalli così piccoli consentivano una maggiore precisione nell'intonazione di alcune note e una migliore resa delle armonie complesse.<br>
Sebbene il temperamento zarliniano offra potenzialmente una maggiore ricchezza armonica e espressiva rispetto al sistema naturale e di pitagora, è anche molto più complesso da intonare e utilizzare. Soprattutto su strumenti a tastiera come clavicembali e organi, ai musicisti era richiesta un'estrema precisione nell'accordatura e conscenze molto avanzate di teoria musicale e intonazione. <br>

**Esercizio:** Calcolare le frequenze ottenute con il sistema di Zarlino è un compito veramente lungo e noiso. Ti propongo però **questa riflessione**:<br>
Il pianoforte che conosci ha solitamente 8 ottave composte da 12 tasti l'una, per un totale di 88 tasti. Se utilizzassimo ancora oggi il sistema di Gioseffo Zarlino, da quanti tasti sarebbe composto un pianoforte? <br><br>
**Web Quest!** Prova a cercare in rete le dimensioni di un pianoforte a coda moderno e paragonale alle dimensioni che avrebbe il nostro "pianoforte zarliniano". <br>

Anche in questo caso ti propongo un ascolto elettronico basato sulla suddivisione zarliniano in 31 intervalli:

<iframe width="100%" height="166" src="https://www.youtube.com/embed/gJYnYMKc6z4?si=nrJz55ekOQCKVKR4" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
<br>

## Temperamento Mesotonico
All'inizio del periodo [Barocco](https://it.wikipedia.org/wiki/Barocco), siamo circa nel 1600, si è cercato di trovare un compromesso tra la poco pratica potenza musicale del sistema di Gioseffo Zarlino e l'inesattezza che abbiamo riscontrato in acluni casi nell'accordatura pitagorica e naturale.<br><br>
Il sistema **mesotonico** è caratterizzato dall'accordare alcuni intervalli in modo matematicamente puro, quindi rispettando le proporzioni dell'accordatura naturale, ma adottando delle **compensazioni** su alcuni intervalli dell'ottava. L'obiettivo del temperamento mesotonico è **soprattutto** quello di migliorare l'intonazione delle terze maggiori, che sono considerate intervalli consonanti essenziali nella musica armonica e melodica occidentale. <br><br>
È stato un compromesso utile per ottenere una migliore intonazione delle terze maggiori senza dover rinunciare completamente alla capacità di suonare in diverse tonalità.<br>

Ti propongo l'ascolto di questi due brani che sfruttano il temperamento mesotonico.


<iframe width="100%" height="166" src="https://www.youtube.com/embed/l56ZwFMxy_0?si=qk3FeT3VVW-u2F-g" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

<iframe width="100%" height="166" src="https://www.youtube.com/embed/9K8DLtzZFgk?si=cX5aTzXbusIB0y-L" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

<br>
Il temperamento mesotonico rappresenta un compromesso tra l'integrità degli intervalli di consonanza come le terze maggiori e la necessità di adattarsi a varie tonalità. È stato un importante passo intermedio nella storia del temperamento musicale prima dell'adozione generalizzata del temperamento equabile nel periodo Barocco.

<br>

# Verso l'Accordatura Moderna

## Temperamento Werckmeister

Il temperamento Werckmeister, chiamato anche "temperamento barocco" o "temperamento mesotonico di Werckmeister", è un sistema di temperamento musicale sviluppato da [Andreas Werckmeister](https://it.wikipedia.org/wiki/Andreas_Werckmeister) nel XVII secolo. Questo temperamento è stato piuttosto influente  nel primo periodo del Barocco e ha avuto un impatto significativo sulla musica di quel tempo.<br><br>
**Ecco come funziona:** <br>
Come il temperamento mesotonico, il temperamento Werckmeister non divide l'ottava in semitoni uguali, ma in intervalli di larghezza variabile, con l'obiettivo sia di migliorare l'intonazione delle terze maggiori che la possibilità di muoversi tra diversi toni. <br>
Proprio come il sistema mesotonico, il temperamento Werckmeister fa delle compromissioni sugli altri intervalli dell'ottava, pur cercando di mantenere quanto più possibile inalterati i rapporti matematici puri del sistema naturale e di Pitagora. <br>

Ti propongo l'ascolto di questo brano in accordatura Werckmeister:
<iframe width="100%" height="166" src="https://www.youtube.com/embed/CeaGCYsy6iU?si=biZm1Ib4jMBEEycR" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

<br>

## Temperamento Equabile

Siamo finalmente giunti al sistema che ha rivoluzionato la musica occidentale!

Come ci suggerisce il suo nome, il temperamento **equabile** è un sistema musicale che divide l'ottava in **dodici semitoni uguali**. Questo significa che l'intervallo tra ogni nota successiva nella scala temperata è **uguale** in termini di frequenza. <br>

L'ottava viene divisa in dodici semitoni uguali. Questi semitoni sono tutti di dimensioni uniformi e corrispondono a un rapporto di frequenza pari alla radice docicesima di due le note consecutive. **Non farti spaventare da questo calcolo**, riesci facilmente ad eseguirlo con una calcolatrice scientifica o digitandolo su Google. In alternativa puoi moltiplicare la frequenza della tua nota per il valore **1,059463**. <br><br>
**Esercizio di calcolo:** partendo dalla nostra nota LA, moltiplica la sua frequenza (440 Hz) per il valore 1,059463 per arrivare al LA#. Continua così con tutte le frequenze che ottieni per capire cosa succede alle frequenze di un'ottava. Il LA successivo arriva alla frequenza di 880 hz? <br><br>
Utilizza questa tastiera come "calcolatrice" di intervalli.
<iframe src="https://editor.p5js.org/Berg_/full/Q0WoTv_nW" style = "height: 400px; width: 100%; border: none;"></iframe>
<br>
Numeri a parte, l'**enorme vantaggio** di questo sistema risiede nel fatto che è molto facilitata la modulazione tra diverse tonalità senza causare dissonanze significative ed evitando di avere un numero esorbitante di tasti, come nel caso del temperamento zarliniano. <br><br>
Per apprezzare al meglio questa forza, prova i seguenti esempi interattivi:

<iframe src="https://musiclab.chromeexperiments.com/Arpeggios/" style = "height: 800px; width: 100%; border: none;"></iframe>
<iframe src="https://musiclab.chromeexperiments.com/Chords/" style = "height: 400px; width: 100%; border: none;"></iframe>

<br>

**Sebbene** il temperamento equabile offra una maggiore flessibilità nella modulazione e un'intonazione uniforme, presenta delle compromissioni in termini di consonanza degli intervalli. Le terze e le quinte nella scala temperata non sono accordate in modo puro come nelle intonazioni naturali o come il temperamento mesotonico e il temperamento Werckmeister. Questo può portare a una leggera disarmonia rispetto alle proporzioni acustiche ideali, particolarmente evidente nelle terze maggiori e minori. <br><br>
Alcuni musicisti e teorici sostengono che il temperamento equabile possa limitare l'espressività e la risonanza emotiva della musica, poiché compromette l'intonazione di certi intervalli che sono considerati più consonanti in altri sistemi di temperamento più antichi o alternativi.



### Johann Sebastian Bach e il Temperamento Equabile

Il compositore [Johann Sebastian Bach](https://it.wikipedia.org/wiki/Johann_Sebastian_Bach) è stato uno dei primi musicisti ad intuire la forza del temperamento equabile e quindi ad utilizzarlo per la propria musica.<br>
Ascolta Bach che ti spiega i motivi della sua scelta:
<iframe width="100%" height="166" src="https://www.youtube.com/embed/Yp9nUPhbVag?si=TnuHHrzbPRTQPlvR" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
<br>

Il manifesto musicale di Bach su questo nuovo sistema si concretizza con la sua famosissima raccolta [Il clavicembalo ben temperato](https://it.wikipedia.org/wiki/Il_clavicembalo_ben_temperato). <br>
Puoi ascoltarla qui:
<iframe width="100%" height="166" src="https://www.youtube.com/embed/xCqWH9bKzQE?si=l8QkwyfaXCQH4abw" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

<br>

# Accordature Alternative

## Accordature Giapponesi 
L'accordatura giapponese si riferisce a vari sistemi di accordatura utilizzati nella musica tradizionale giapponese. Questi sistemi sono strettamente legati agli strumenti specifici e ai contesti musicali in cui vengono utilizzati. Alcuni degli strumenti tradizionali giapponesi più noti includono il [koto](https://it.wikipedia.org/wiki/Koto), lo [shamisen](https://it.wikipedia.org/wiki/Shamisen), lo [shakuhachi](https://it.wikipedia.org/wiki/Shakuhachi) e la [biwa](https://it.wikipedia.org/wiki/Biwa). Ogni strumento ha le sue particolarità di accordatura.<br>
Le accordature più diffuse sono basate sui sistemi "Yo" o "In".


## Sistema Arabo

L'accordatura araba si riferisce ai sistemi di intonazione e temperamento utilizzati nella musica tradizionale araba. La musica araba utilizza un sistema di scale chiamato "maqam" , che include microtoni (note che sono più piccole dei semitoni usati nella musica occidentale). <br>
Questo è un sistema di accordatura basato principalmente sui **quarti di tono**.

<br>

# La Musica Contemporanea
Nella musica contemporanea, molti compositori e musicisti sperimentano con accordature moderne e non convenzionali per esplorare nuovi timbri, armonie e espressioni musicali. Questi sistemi spesso si discostano significativamente dal temperamento equabile, sfruttando microtoni, intonazioni giuste e altre innovazioni. Ecco alcuni esempi di accordature moderne e sperimentali:

### Microtonalità
La microtonalità esplora intervalli più piccoli del semitono, utilizzando divisioni dell'ottava in più di 12 parti. Alcuni esempi includono: <br>
**24-TET** (24-tone equal temperament): Divide l'ottava in 24 semitoni uguali, ciascuno di circa 50 centesimi. <br>
**31-TET**: Divide l'ottava in 31 parti uguali, migliorando l'intonazione di alcune terze maggiori rispetto al 12-TET.<br>
**53-TET**: Divide l'ottava in 53 parti uguali, offrendo una maggiore precisione nell'intonazione delle quinte e delle terze.

### Scala Bohlen-Pierce
Questa scala è basata su una divisione dell'ottava in 13 parti uguali. Utilizza intervalli non convenzionali e produce suoni molto diversi rispetto alla scala cromatica occidentale. La scala è divisa in 9 intervalli disuguali, creando un'ottava alternativa chiamata "tritave" (rapporto 3:1 anziché 2:1).

### Invenzioni individuali
Alcuni compositori e artisti creano sistemi di accordatura unici per le loro opere:<br>

[La Monte Young](https://it.wikipedia.org/wiki/La_Monte_Young): conosciuto per l'uso di intonazioni giuste estremamente precise e per la creazione di installazioni sonore basate su queste accordature.<br>
[Ben Johnston](https://it.wikipedia.org/wiki/Ben_Johnston): Ha sviluppato un'estensione del sistema di intonazione giusta per il suo lavoro compositivo, utilizzando notazioni complesse per rappresentare microtoni.

### Sistemi informatici e elettronici
Con l'avvento della musica elettronica, i compositori possono creare e utilizzare accordature molto precise e complesse che sarebbero impraticabili su strumenti acustici tradizionali.

### Xenakis e la teoria degli insiemi
[Iannis Xenakis](https://it.wikipedia.org/wiki/Iannis_Xenakis) ha utilizzato teorie matematiche e della teoria degli insiemi per sviluppare sistemi di intonazione basati su principi logici e matematici piuttosto che acustici tradizionali.




# Per riassumere

| Tipo di accordatura             | PRO                                                               | CONTRO                                                                 | 
|:--------------------------------|:------------------------------------------------------------------|:-----------------------------------------------------------------------|
| Naturale                        | Intervalli puri e consonanti                                      | Difficile da applicare su strumenti che suonano in più tonalità        |
| Pitagorica                      | Quinte perfette, armoniche pure                                   | Problema del "lupo" in certe tonalità                                  | 
| Zarliniana                      | Terze pure, maggiore flessibilità                                 | Non risolve completamente tutti i problemi di intonazionea             |  
| Mesotonico                      | Intervalli consonanti, usato nel Rinascimento e Barocco           | Dissonanze in alcune tonalità, limitata flessibilità                   |  
| Werckmeister                    | Compromesso tra intervalli puri e temperati                       | Ancora presente qualche dissonanza                                     |  
| Equabile                        | Possibilità di suonare in tutte le tonalità                       | Intervalli leggermente meno puri rispetto agli altri sistemi           |  
| Giapponesi / altre tradizioni   | Caratteristiche uniche, rappresentative delle culture locali      | Non sempre compatibili con la musica occidentale                       |  
| Ineguali                        | Bellezza degli intervalli puri in alcune tonalità                 | Limitata flessibilità, usato principalmente per musica antica          |  
| Moderne e Sperimentali          | Innovazione, esplorazione di nuovi suoni                          | Complessità nell'esecuzione e nella costruzione degli strumenti        |  



<p><br></p>


Back [Home](https://giuseppebergamino.github.io/Home/)

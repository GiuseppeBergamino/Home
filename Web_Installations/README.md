# Web Installations
Raccolta di installazioni web.
<p><br></p>

### Monti Picentini Digitali
Installazione web di divulgazione naturalistica contenente un archivio sonoro interattivo per esplorare i suoni dei Monti Picentini

- [Monti Picentini Digitali](https://giuseppebergamino.github.io/MontiPicentiniDigitali/)

<br>

### Lucciole
Lucciole è un’installazione multimediale web pensata per dare voce artistica e storica ai più importanti movimenti di protesta degli scorsi decenni: il Movimento dei Movimenti (No Global), Onda anomala e NO TAV.
Le enormi complessità e varietà socio-politiche di questi movimenti sono sintetizzate in un algoritmo generativo che gestisce il moto aleatorio delle lucciole digitali: se queste sono sufficientemente vicine tra di loro creeranno dei collegamenti istantanei le une con le altre. In base al numero di lucciole collegate tra loro e alla relativa posizione sullo schermo verrà riprodotta una registrazione audio ricavata da interviste, manifestazioni e azioni pubbliche portate avanti dai tre movimenti. Attualmente l’archivio sonoro comprende 42 campioni audio, ma è in via di aggiornamento.
Opera vincitrice del progetto [Orizzonti](https://polodel900.it/progetti/orizzonti/) coordinato dal Centro studi Piero Gobetti con Arci Torino, Istituto Antonio Gramsci, Unione Culturale Franco Antonicelli in collaborazione con il collettivo Stasis e Morsi editore.

- [Lucciole](https://giuseppebergamino.github.io/Home/Web_Installations/Lucciole_Full)

### Devianza Intima
Devianza Intima è metafora del sentimento di non conformità rispetto agli standard dettati da un gruppo sociale e peggio ancora da se stessi. Restituisce la necessità utopica della costante mutazione dell’Io durante il processo di ricerca di una recessa armonia. 

- [Devianza Intima](https://giuseppebergamino.github.io/Home/Web_Installations/Devianza_Intima_Full)

### Salamandra00
Salamandra00 è un ecosistema cellulare generativo, personalmente sviluppato in linguaggio di programmazione JavaScript e che vive digitalmente in un server web. L’ecosistema è progettato per restituire - attraverso un’estesa somma di particelle grafiche elementari - l’infinita possibile varietà dei patterns presenti sulla pelle degli anfibi chiamati salamandre pezzate (Salamandra salamandra). I colori aposematici di questi anfibi sono organizzati in macchie gialle e nere: una forma unica per ogni animale, come un’impronta digitale, che ha lo scopo di scoraggiare i predatori facendo intuire alta tossicità. L’opera mira dunque a sintetizzare utopicamente tutte le possibili combinazioni di salamandre pezzate, animali che per tradizione e loro natura sono legati strettamente agli elementi di Fuoco, Terra, Acqua e Aria.

- [Salamandra00](https://giuseppebergamino.github.io/Home/Web_Installations/Salamandra00_Full)

### Codice Organico
Codice Organico è un ecosistema grafico generativo, personalmente sviluppato in linguaggio di programmazione JavaScript e che vive digitalmente in un server web. Il pattern ispirato a un codice a barre offre uno scorcio sulla bellezza della casualità algoritmica e del rumore digitale, riecheggiando i motivi imprevedibili ma armoniosi che si trovano in natura.

- [Codice Organico](https://giuseppebergamino.github.io/Home/Web_Installations/Codice_Organico_Full)





<p><br></p>
Back [Home](https://giuseppebergamino.github.io/Home/)


